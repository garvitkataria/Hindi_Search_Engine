कुंती की याचना  - राजेश्वर वशिष्ठ
मित्रता का बोझ 
किसी पहाड़-सा टिका था कर्ण के कंधों पर
पर उसने स्वीकार कर लिया था उसे 
किसी भारी कवच की तरह
हाँ, कवच ही तो, जिसने उसे बचाया था 
हस्तिनापुर की जनता की नज़रों के वार से
जिसने शांत कर दिया था 
द्रौणाचार्य और पितामह भीष्म को
उस दिन वह अर्जुन से युद्ध तो नहीं कर पाया
पर सारथी पुत्र 
राजा बन गया था अंग देश का
दुर्योधन की मित्रता चाहे जितनी भारी हो 
पर सम्मान का जीवन तो वस्तुएं लताएँ  
यहीं से शुरु होता है!